Lungi nel tempo, in loco remoto
dal nome che in storiche nebbie s'è perso,
visse un veggente, ai bovi già ignoto,
che del futuro tenèa intrìco terso:

un tempo al commercio di latrìne in oro
si dedicava, ma i sàtrapi lerci
di stato canaglia, scordato il decoro,
fur insolventi, per cui presto merci

non volle con pecore oltre scambiare,
meno ancòr quando si fècero matte
per un raffreddore con vittime rare,
a cavie ridotte di poziòn putrefatte!

In ermo solingo, dal mondo apprendeva
sublimi segreti di materie a cento,
ma pure ognòra suo cor esprimeva,
dolce e poetico, d'amor sentimento:

quando dei fati sbrigliare la trama
rendèasi dovere con bei versi arcani,
volgèva il pensiero non a vaga dama,
bensì a orientàl drago dai baffi castani,

che avèa conosciuto, per sorte, in passato,
prìa che civiltà in oblìo sprofondasse,
creatura che molto l'avèa affascinato,
tra più soavi che in cor rimembrasse,

sì che d'antigua effìgie ispirato,
rime sgorgàr sentiva leggiadre,
ma pure dantesco sdegno infuriato
contro demòni cui Avèrno era padre!

Narra leggenda che, in sera autunnale,
stava il poeta serèn meditando,
quando, dai lumi dell'arazzo astrale,
mònito giunse, per alma irradiando:

vide, con lucida, argùta chiarezza,
a guisa di quadro dal Goya dipinto,
scena che in sé la più empia monnezza
chiudeva, con mostri dal ferale istinto;

tra magma ardente e rabbiosi ululati,
quai cerberi scorse, già non più umani,
personaggetti latrando invasàti,
melma raspando con ferìne mani!

Sotto stendàrdo di fiamme perenni,
ove stavano i venti raffigurati,
sfilavano diàvol di vari millenni,
da follia e malizia innànzi animati:

guidava la turba un drago mai visto,
fatiscente e pomposo, dai baffi ingrigìti,
di mal grasso unti a fòrfora misto,
simili a zanne in cinghiali stizziti;

sul capo, boccia di sozzo biliardo,
più non portava algùn fil di capello,
d'altronde era inutile a tale vegliardo,
ché cavo qual coccio era, senza cervello!

Le fauci apèrse in ghigno malsano,
di làido bolo con resti schizzando,
poi lingua di serpe guizzò per pantàno,
occhiacci grifagni d'intorno mirando:

«Riuscito e prospero il fiero colbacco
del Regno dei Ghiacci di noi più s'è fatto,
sicché in coalizione per primi un attacco
dobbiamo sferrare, con pugno compatto!

Da case involàte la plebaglia insùlsa
speditela al fronte al par di bestiame,
contando lor fuffa da realtàde avùlsa,
per macinàr alme per l'imo reame:

eterna fìa guerra, pe'i nostri padroni
blasfèma offerta ovina assai grata,
i qual cornucòpia d'averi e magiòni
su noi verseranno a iòsa, in cascata!»

Di caotico giùbilo erùppe feroce
clamòr dal manipolo, rozzo e sguaiato,
tra cui più acuta strideva una voce,
o meglio grugnìto, di porco incipriato:

era il maiàl che abusò della Francia,
con reo malgoverno e parrucche bionde,
regalo a gorilla per salvarsi guancia,
buon cittadini infangando ogni donde!

Saltellava, avvinghiato a ghignoso verme,
che lode sarìa definire serpente,
generàl sommo, di fisico inerme,
ma vile e spietato ancòr più che incosciente:

«Dei francesi prole a Mòloch cedete!»
squittìano ambedue quei ratti di fogna,
sperando impunìti restàr grazie a rete
di loro corrotti, obbediente zampogna!

Mentre il gorilla, iroso e manesco,
sferrava a entrambi colpi gran di banana,
vedèasi d'appresso istriòne farsesco
che polvo aspirava con brama balzàna;

ballando indecente su d'oro latrina,
danari intascava, corrotto di pasta,
parendo una mènade in tutù di fatìna,
finto sovrano di fama nefasta:

sua gente spingendo a un vano massacro,
da scaltre promesse sedotto e ingannato,
di Libertà si credèa simulacro,
in realtà tirannello da Virtù disprezzato!

Qual foca da circo di grande ritardo
l'applaudiva, tra svàstiche, glaciale becchìno,
truffatore teutònico, insano vegliardo
che tauri a civìl scagliàr volèa persìno:

depravazione in costui la portata
d'ogni misura ampiamente passava,
al punto che a guerra inviare, forzata,
sua popolazione lui pur planeava,

con scusa babbèa di falsa estrazione,
da cui suoi amici sarìan tutti esenti,
con gli alti papaveri, mentre nazione
già ruzzolava a un futuro di stenti!

Ilàre e giocondo un altro scimmione,
che contro sua gente cani slanciava,
alto ma in stil dozzinale e cialtrone,
rutti di nome e di fatto emanava,

a tutti chiedendo elemòsina empia
per finanziare lor indegna guerra,
tanto grottesco che pensarlo scempia
l'alma d'ognùn che vorrìa Pace in terra!

Cotàl porcilàia di chiasso malsano
proseguì per lunghissimo, squallido tratto,
quando, repente, un bàtter di mano,
secco e possente, lasciò esterrefatto

ciascùn tra i presenti, muto, atterrito,
tanto malvagia colà s'irradiava
un'aura che ogni colore sbiadito,
al grigio ridotto, fatale lasciava:

ed ecco, su crapa di quel cavo drago
apparve un figuro in rossa armatura,
non solo rege, pur oscuro mago,
della più fosca infernale natura!

Man destra in panciotto, per posa, ascondendo,
ritta levòssi maestà spaventosa,
indi, parole di bracia scandendo,
sonò voce ferma, cruèl, cavernosa:

«Tutti alla pugna! Orsù, conquistate
quel Regno dei Ghiacci che a nostri affari,
con sciocche virtudi al Cielo ispirate,
s'oppone da secoli, lasciandoci i mari!

Marciate, marciate dai quattro cantoni,
sotto il potèr di mia sola corona,
tutto 'struggendo, sì che dei demòni
clamòre sia voce che sola risuona!»

Immenso fragòre di violenza esplose,
all'unìsono, intriso di sadismo folle,
là dove, tra l'ire le più perniciose,
Flegetònte, ardendo, eterno ribolle!

In tanto postrìbol di bestie dannate,
la strega Ùrsula e sue bambolette,
una per un da viali pescate,
mancàr non potèano, più che mai abbiette,

come lor solito intente a rubare,
stavolta non solo a malati e indigenti,
ma pure a stranieri, così da violare
leggi che fiere distìnguon da genti;

del resto, a sua banda, sòrdida e matta,
nulla importava d'intèr continente,
ché della pasta peggiòr era fatta,
non sommo èter, ma fango marcènte!

Chiudèvan le streghe cotàl coalizione
di depravati, a guerra ormai pronta,
montando altro drago, a ripetizione
fiamme sputando, d'abissi pur onta,

caprone volante, che in cattedrale
di Càmelot venne anni prima evocato,
per necromàntico culto ferale,
da matta mummia, faraòn dissennato,

farsa di capo, vigliacco e corrotto,
tanto crudele quanto buonista,
che rise a scempio, senza dir motto,
del drago fosco, letale e stragista!

In fondo si stava, con suo parrucchino
di pubico pelo di scimmia intrecciato,
strilli e peti emettendo, qual fanalino,
di drago a coda, sbalzando, aggrappato!

Avrìano quei mostri il mondo distrutto,
in scontro globale, per loschi interessi,
progresso cangiando in tombale lutto,
menando al burrone orde di bovi fessi?

O, piuttosto, i popoli, infine destàti
da lor patrioti a virtuose persone,
avrìan ricacciato i demòni spietati
a bolge, stralciando mefìtica unione?

Non lo sappiamo ché, prìa del finale,
visiòn fu interrotta pe'l nostro poeta,
da bàttiti lievi sul davanzale
che melodia quasi eseguìvan discreta:

s'alzò per svelare del suono sorgente,
ancòra turbato, ma sempre curioso,
quando a finestra di fuori, repente,
scoiattolo scorse piccìno e grazioso!

La creaturina, dai bei, vispi occhietti,
pareva una chiara intenzione tenère,
al bàtter sommando leziosi versetti,
tanto che il savio risolse vedere

in prima persona che mai gli chiedesse,
dunque, copèrtosi, recòssi fuori,
ove l'animaletto, senza premesse,
lo guidò, lesto, tra i mille rumori

del bosco, seguendo arcano cammino,
via via più impervio, tra nevi celato,
dove il poeta suo vero destino
avrebbe, infine, sperava, incontrato.